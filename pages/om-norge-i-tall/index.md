---
title: Om Norge i tall
---

_Norge i tall_ begynte med et enkelt spørsmål: Hvis landet skulle bli drevet som en organisasjon i verdensklasse, hvordan hadde det sett ut?

Er det én ting de beste organisasjonene gjør, enten de søker å tjene penger eller ikke, så er det å følge med på og prøve å forstå tall. Det finnes mange tall tilgjengelig — se for eksempel [data.norge.no](https://data.norge.no). Men å finne gode og kontinuerlige oppdaterte visualiseringer av viktige tall for Norge er ikke så lett. Det er her denne nettsiden kommer inn.

Les mer om motivasjonen bak _Norge i tall_ i [denne artikkelen av Yngve Høiseth](https://yngve.hoiseth.net/no/artikler/norge-i-tall/).

## Kildekode

Kildekoden er åpent tilgjengelig på [github.com/norgeitall/norgeitall](https://github.com/norgeitall/norgeitall). Du kan kjøre koden selv og verifisere at du får samme resultat som du ser her på nettsiden.

## _Norge i tall_ i tall

Hva kan være bedre enn en nettside med statistikk? En nettside med statistikk om en nettside med statistikk! På [norgeitall.goatcounter.com](https://norgeitall.goatcounter.com/) finner du besøkstall for _Norge i tall_.
